# Nastavenie prostredia

## Prostredie Python

Na programovanie bude používať jazyk Python. Aktuálna verzia je 3.8, odporúčam mať nainštalovanú tú, ale aj o niečo staršia bude fungovať. Stiahnuť sa dá z [Windows Store](https://www.microsoft.com/en-us/p/python-38/9mssztt1n39l) ak používate Windows 10. Prípadne sa dá použiť [inštalátor](https://www.python.org/downloads/). Pre ostatné platformy buď použijete inštalátor, alebo ideálne package manager (napr. *apt-get*). Po nainštalovaný by ste mali mať dostupné prostredie **IDLE**. Je to veľmi jednoduché a vhodné iba na skúšanie. My budeme používať vývojové prostredie [VS Code](https://code.visualstudio.com/Download). Po jeho spustení si treba nainštalovať [rozšírenie na Python](https://marketplace.visualstudio.com/items?itemName=ms-python.python). 

Ak ste všetko správne nainštalovali, tak funkčnosť si overíme jednoduhým *Hello world!* programom.

1. Spustíme VS Code (tip: stačí do command line zadať `code`)
2. Vyberieme `New file`
3. Stlačíme `Ctrl+S` a uložíme súbor ako `hello.py`
4. Napíšeme do editora `print("Hello world!")` a uložime pomocou `Ctrl+S`
5. Stlačíme `F5` a vyberieme `Python file`
6. Počkáme a v konzole by sa malo zobraziť `Hello world!`. 

## Live share

Keďže teraz musíme fungovať aj v dištančnom režime. Tak budeme spolu kolaborovať pomocou nástroja Live share vo Visual Studio Code. Nato si treba nainštalovať [rozšírenie](https://marketplace.visualstudio.com/items?itemName=MS-vsliveshare.vsliveshare).